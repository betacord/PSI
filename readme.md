# Programowanie serwisów internetowych

## Zasady zaliczenia
1. Obecność na zajęciach (obowiązują ogólnoakademickie reguły dotyczące dopuszczalnych nieobecności).
2. Systematyczna praca nad projektem zaliczeniowym.
3. Uzyskanie min. 51% punktów z testu kończącego wykład.
4. Uzyskanie min. 51% punktów z końcowego projektu zaliczeniowego oraz oddanie w wyznaczonym terminie z zachowaniem posiadania ustalonych cząstkowych funkcjonalności w wyznaczonych terminach. Szczegółowa punktacja projektu końcowego ustalana jest indywidualnie na podstawie zgłoszonej tematyki.

## Projekt zaliczeniowy
Temat projektu zaliczeniowego wraz z wymaganiami funkcjonalnymi zostanie ustalony indywidualnie z każdym uczestnikiem zajęć.

### Punktacja
- zastosowanie powszechnie uznanych dobrych praktyk podczas tworzenia aplikacji: 30 pkt.
  - konteneryzacja rozwiązania: 10 pkt.
  - poprawna architektura rozwiązania: 10 pkt.
  - poprawne standardy modelowania obiektowego: 5 pkt.
  - poprawne standardy programowania aplikacji sieciowych: 5 pkt.
- spełnienie wymagań funkcjonalnych: 70 pkt.

Wymagania funkcjonalne wraz z punktacją przydzieloną za spełnienie każdego z nich będą ustalane indywidualnie z każdym uczestnikiem zajęć.

### Cząstkowe funkcjonalności i terminy
Podczas trwania zajęć sprawdzany będzie postęp prac. Przykładowo, w terminie X należy mieć zaimplementowane wymagania funkcjonalne 1 i 2, a w terminie Y dodatkowo wymagania 3 i 4. W celu zaliczenia projektu należy mieć zaimplementowane wskazane funkcjonalnośc w wyznaczonych terminach, które zostaną podane w trakcie trwania zajęć.

## Samodzielność pracy
Wszystkie projekty zaliczeniowe będą poddawane sprawdzeniu systemem antyplagiatowym oraz systemem wykrywającym udział rozwiązań automatycznych w powstawaniu rozwiązania. W przypadku stwierdzenia niesamodzielności, student uzyskuje ocenę niedostateczną bez możliwości poprawy. Niewykluczone są również dalsze konsekwencje dyscyplinarne.
